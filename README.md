Przepis na bigos z kwestiasmaku.com

Składniki
500 g mięsa wieprzowego (np. karkówki)
200 g kiełbasy
1 cebula
2 łyżki oleju roślinnego
3 szklanki bulionu lub wody
30 g suszonych borowików
2 łyżki powideł śliwkowych lub kilka suszonych śliwek
1 jabłko (np. reneta lub antonówka) - opcjonalnie
1 kg kiszonej kapusty
1 łyżka koncentratu pomidorowego
1 łyżka mąki
1 łyżka masła

Pryprawy
1 listek laurowy, 2 ziela angielskie, 1 łyżeczka kminku, 1 łyżka majeranku

Przygotowanie
Mięso pokroić w kostkę. Cebulę pokroić w kosteczkę i zeszklić na oleju w dużym garnku. Dodać mięso i dokładnie je obsmażyć.
Wlać 2 szklanki gorącego bulionu lub wody z solą i pieprzem, zagotować. Następnie dodać połamane suszone grzyby, przykryć, zmniejszyć ogień i gotować przez ok. 45 minut.
Dodać listek laurowy, ziela angielskie, kminek, majeranek, powidła śliwkowe lub posiekane śliwki, obrane i pokrojone w kosteczkę obrane jabłko i wymieszać.
Dodać odciśniętą kiszoną kapustę oraz wlać szklankę wody, wymieszać. Przykryć i gotować przez ok. 15 minut.
Kiełbasę obrać ze skóry, pokroić w kostkę i podsmażyć na patelni. Dodać do kapusty i gotować przez ok. 30 minut. Pod koniec dodać koncentrat pomidorowy.
Mąkę podsmażyć na suchej patelni, gdy zacznie brązowieć dodać łyżkę masła i mieszać aż masło się rozpuści.
Trzymając patelnię na ogniu dodać stopniowo kilka łyżek kapusty cały czas mieszając. Przełożyć zawartość patelni z powrotem do garnka, wymieszać i zagotować.
 
Wskazówki
Jeśli używamy kiełbasy wiejskiej, kruchej, to nie musimy jej wcześniej podsmażać.
